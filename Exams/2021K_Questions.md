1. **Χρησιμοποιείτε την mmap() για να αλλάξετε τα περιεχόμενα ενός αρχείου. Όταν τρέχετε το πρόγραμμά σας παρατηρείτε ότι τα περιεχόμενα του αρχείου παραμένουν ίδια. Για ποιο λόγο μπορεί να συμβαίνει αυτό;**

2. **Περιγράψτε το ρόλο του ioctl() syscall σε έναν device driver. Αναφέρετε μία περίπτωση που θα υλοποιούσατε την ioctl() σε έναν character device driver που θα γράφατε.**

3. **Πώς μπορούν να επικοινωνήσουν μεταξύ τους δύο διαφορετικές διεργασίες, σε περίπτωση που δεν υπάρχει κοινό σύστημα αρχείων στο οποίο και οι δύο να έχουν access; Τι γίνεται στην περίπτωση, που πρέπει να ανταλλάξουν και δεδομένα; Αιτιολογήστε την απάντησή σας.**

4. **Ποιά η διαφορά μεταξύ των spin_lock(), spin_lock_irq() και spin_lock_irqsave(); Περιγράψτε μία περίπτωση που είναι απαραίτητη η χρήση του spin_lock_irq().**

5. **Μπορεί ο interrupt handler να κάνει dereference την θέση μνήμης πυρήνα 0xffffffff8badcafe και γιατί; Στην περίπτωση που μπορεί, αν μια κλήση συστήματος, π.χ. η read() ενός character device driver, κάνει dereference ταυτόχρονα την ίδια θέση μνήμης, θα διαβάσει τα ίδια δεδομένα με αυτά που θα διαβάσει ο interrupt handler και γιατί;**

6. **Ποιός είναι ο ενδεδειγμένος τρόπος για να κάνει access ένας device driver userspace data και γιατί;**

7. **Περιγράψτε μια περίπτωση, στην οποία απαιτείται συγχρονισμός μεταξύ ενός interrupt handler και ενός system call. Πώς εξασφαλίζεται ο συγχρονισμός ή/και ο αμοιβαίος αποκλεισμός μεταξύ του interrupt handler και του system call και γιατί;**

8. **Μια διεργασία κάνει open() ένα character device (π.χ. /dev/lunix-0). Μπορείτε να χρησιμοποιήσετε τη select για το file descriptor του character device, που επέστρεψε η open() και γιατί; Αν ναι, αναφέρετε μία περίπτωση που θα χρησιμοποιούσατε τη select() με έναν file descriptor από character device.**

9. **Εκτελώντας ένα άγνωστο εκτελέσιμο, πώς μπορείτε να βρείτε ποιες συναρτήσεις δυναμικών βιβλιοθηκών εκτελεί;**

10. **Σε τι context εκτελείται το ioctl() syscall; Ποιό άλλο context υπάρχει; Ποιά η διαφορά τους;**

11. **Ποιός είναι ο ενδεδειγμένος τρόπος για να κάνει access ένας device driver μια δομή (C struct) του χώρου χρήστη που περιέχει pointers σε άλλες θέσεις μνήμης και γιατί;**

12. **Υπάρχει δυνατότητα μεταφοράς δεδομένων μέσω VirtQueue με την χρήση interrupts; Αν ναι, σκιαγραφήστε μια τέτοια υλοποίηση και αναφέρετε κάποια πλεονεκτήματα και μειονεκτήματα.**

13. **Περιγράψτε τουλάχιστον μία περίπτωση, κατά την οποία διαγράφετε ένα αρχείο από το δίσκο/σύστημα αρχείων αλλά ο διαθέσιμος χώρος δεν αλλάζει (δεν αποδεσμεύεται χώρος με τη διαγραφή του αρχείου). Γιατί παρατηρείτε αυτή τη συμπεριφορά;**

14. **Σαν διαχειριστής συστήματος μιας εταιρείας, απαιτείται να στήσετε κατάλληλη υποδομή για την εκτέλεση εικονικών μηχανών στις οποίες τρέχουν κρίσιμες εφαρμογές που χρειάζονται πρόσβαση σε υπάρχουσες φυσικές ειδικές συσκευές και απαιτούν μέγιστη επίδοση. Ποια μέθοδο εικονικοποίησης θα χρησιμοποιήσετε και γιατί; Τι πλεονεκτήματα και μειονεκτήματα έχει;**

15. **Ποιός είναι ο ρόλος του struct file σε έναν character device driver; Τι θα συμβεί με το struct file αν το πρόγραμμα κάνει fork() και γιατί;**

16. **Σε τι context εκτελείται το read() syscall; Ποιό άλλο context υπάρχει; Ποιά η διαφορά τους;**

17. **Πώς μπορούν να επικοινωνήσουν μεταξύ τους δύο διαφορετικές διεργασίες στην περίπτωση που δεν έχουν κοινό ancestor (π.χ. δεν έχουν σχέση γονιού-παιδιού) και γιατί;**

18. **Υλοποιείτε έναν character device driver, ο οποίος χρησιμοποιεί ένα hardware device για να διαβάσει τυχαίους αριθμούς και τους επιστρέφει μέσω του read() system call στο userspace. Η συσκευή παράγει τυχαίους αριθμούς με περιορισμένο ρυθμό (π.χ. 1/sec). Πώς χειρίζεστε την περίπτωση που >1 διεργασίες ζητήσουν να διαβάσουν από τη συσκευή ενώ δεν υπάρχουν διαθέσιμοι τυχαίοι αριθμοί και γιατί; Υποθέστε ότι οι διεργασίες έχουν κάνει ανεξάρτητα open() το character device. Τι θα γίνει όταν παραχθεί ένας τυχαίος αριθμός σε σχέση με τις διεργασίες που έχουν κάνει issue read();**